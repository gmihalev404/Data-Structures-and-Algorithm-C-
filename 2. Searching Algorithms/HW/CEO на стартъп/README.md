# CEO на стартъп

Годината е 2032. Стартъпът, за който си мечтаете, е вече реалност. Той надминава и най-смелите ви очаквания. Поради експоненциалния растеж на компанията вече имате твърде много девелъпъри и разпределението по екипи е лошо. Вие имате специални умения и знаете всеки един от вашите девелъпъри какви умения има и може да ги оцени с едно цяло число — $s_i$. 

Вашата цел е да постигнете баланс в компанията, като за целта искате да разделите девелъпърите на $T$ на брой екипа и максималният сбор на уменията на членовете на всеки екип да бъде минимизиран. Понеже обаче сте твърде заети, нямате време да пробвате всички комбинации, затова нареждате девелъпърите в една редица и всеки един екип трябва да бъде част от редицата без да има прекъсване между членовете на екипа.

При дадена редица от девелъпъри и $T$ - брой на екипите, на които ще ги разделяте, минимизирайте максималния сбор на уменията във всеки екип.

## Input Format

* От първия ред се въвеждат $N$ и $T$ — броя девелъпъри и броя екипи, на които да ги разделите.
* От следващия ред се въвеждат $N$ числа $s_i$ — уменията на девелъпърите.

## Constraints

* $1 \le N \le 10^5$
* $1 \le s_i \le 10^6$
* $1 \le T \le min(N/2, 100)$

## Output Format

Изведете 1 число — най-малката възможна стойност за най-голямата стойност на сбора на уменията на девелъпърите във всеки екип.
